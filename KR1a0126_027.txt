# -*- mode: mandoku-view; -*-
#+TITLE: 仲氏易
#+DATE: 2015-08-24 21:58:59.844913
#+PROPERTY: ID KR1a0126
#+PROPERTY: BASEEDITION WYG    
#+PROPERTY: JUAN 卷二十七
<pb:KR1a0126_WYG_027-1a>¶
欽定四庫全書¶
　仲氏易卷二十七¶
　　　　　　　　　　翰林院檢討毛竒齡撰¶
繫辭上傳¶
　此十翼文也舊以上彖下彖上象下象上繫下繫文¶
　言説卦序卦雜卦為十翼而此二翼者從釋彖釋象¶
　後専釋周文當日作易屬辭之意故曰繫辭繫者屬¶
　也第屬辭指文王如辭中早有繋辭焉而明吉凶與¶
<pb:KR1a0126_WYG_027-1b>¶
　繫辭焉而命之諸語豈夫子自指之故舊以此為繫¶
　辭𫝊如王肅本李鼎祚本皆作繫辭上𫝊繫辭下𫝊¶
　(按侯果亦有下繫冇天道地道人道語/先于王弼宋人謂上下分自弼註非是)惟史記引此¶
　辭同歸而殊塗一致而百慮作易大傳説者謂史遷¶
　曽受易楊何何自為𫝊(或作遷自/為𫝊謬)故特加大𫝊以别¶
　之大抵二𫝊並發明推易分聚以屬之為卦辭爻辭¶
　之例雖重言彖爻大義并蓍筮布揲諸法而大㫖在¶
　屬辭則繫辭名焉若轉易之義則雜卦言之對易則¶
<pb:KR1a0126_WYG_027-2a>¶
　序卦旁及之至説卦則藉以釋經與爾雅釋詩同一¶
　義例詳見傳下¶
天尊地卑乾坤定矣卑髙以(鄭康成/本作已)陳貴賤位矣動静¶
有常剛柔斷矣方以類聚物以羣分吉凶生矣在天成¶
象在地成形變化見矣¶
　乾坤定位而全易見焉六子之本乾坤與周易之首¶
　乾坤皆以是也(夏易首艮商/易首坤異是)乃即以位之卑髙(即尊/卑也)¶
　(其曰卑髙者以/卦爻從下起也)而定為因重之法或下或上互相區¶
<pb:KR1a0126_WYG_027-2b>¶
　别而卦位爻位之貴賤亦以是定(卦位如剥復分死/生否泰分君子小)¶
　(人類爻位如二譽/四懼三凶五功類)乃又諦觀諸六十四卦中其為變¶
　易者幾何交易者幾何變易者以陽變隂以隂變陽¶
　變者為動不變者為静(如乾變坤則陽動隂静/坤變震則隂動陽静類)交易¶
　者以下卦交上卦以八卦交六十四卦上交者為動¶
　下受交者為静(如下乾上乾則上動下静下乾上坤/則坤動乾静類此申言羲畫以起推)¶
　(易詳見/二卷)就其或動或静者而反覆審測令有常度則¶
　其中有剛者有柔者有柔而剛者有剛而柔者而剛¶
<pb:KR1a0126_WYG_027-3a>¶
　柔斷乎其中剛柔者隂陽也隂陽既斷可以屬辭矣¶
　乃于是倡為推易之例曰方以類聚取此六十四卦¶
　三百八十四爻中其上下方位隂陽合并者謂之聚¶
　卦(除乾坤成列外如否泰為三隂三陽合并剥復/為五陽一隂合并姤夬為五隂一陽合并類)夫¶
　陽與陽類隂與隂類而從而聚之是類聚也乾卦所¶
　謂亦各從其類者是也乃即此卦畫之類聚者(物為/隂物)¶
　(陽物即卦畫/也説見二卷)而于以推移而分易之謂之分卦亦謂¶
　之易卦(如移泰二爻于上則為賁移否二爻于上則/為革類易卦者以移易為卦與變易交易不)¶
<pb:KR1a0126_WYG_027-3b>¶
　(同變者陽變隂隂變陽此但移之耳未嘗變也交者/隂陽各出其一對待交易此止移其一爻無對待也)¶
　(此例從來言易/者皆未之及)夫聚陽為陽羣聚隂為隂羣而此為¶
　分之是羣分也否卦所謂大人否亨不亂羣是也而¶
　于是乃為之辭就分所自來而依象立言在彖有彖¶
　辭(如訟以遯三易二而彖曰剛來而得中既未/濟以泰二易五否五易二而皆曰柔得中類)在爻¶
　有爻辭(如訟初移中孚之兑兑為言則爻曰小有言/既未濟三四爻移損益之坤艮坤為方艮為)¶
　(鬼㝠門則爻皆曰伐鬼方/類餘見二卷并各卦下)雖卦自羲畫文未嘗推即¶
　羲但畫卦重卦亦未嘗移易而文王以推易為屬辭¶
<pb:KR1a0126_WYG_027-4a>¶
　之法而審其美惡著其休咎遂屬之為吉凶之辭以¶
　為司筮司占推易定繇所自始使列國史氏就辭論¶
　事疑鬼疑神斯世所相傳而驚且怪者而皆本諸此¶
　何變化也然且辭義之博震雷巽風離日坎月以至¶
　艮山兑澤乾金坤土震竹巽木牛馬甲兵井繘牀胏¶
　凡天地間有象有形者皆得以變易造化而為之辭¶
　其屬辭也如此(専指繫辭言故謂之賛/周易不然則涉羲易矣)¶
　畫卦無隂陽分聚之法自不曉推易卦爻俱晦至于¶
<pb:KR1a0126_WYG_027-4b>¶
　辭則開卷䝉昧兩漢至今其同在漆室乆矣小年讀¶
　易疑憤滿胸至讀繫則廢卷累月日方物分聚豈無¶
　實指而漢儒就卦爻推測則或水或火(鄭氏云類聚/羣分謂水火)¶
　(也/)或陽或隂(九家易云陽道施生/為方隂主成物曰物)或坤或乾(虞氏云/坤方道)¶
　(静故類聚乾物/動行故羣分)或姤或復(九家易以姤卦陽爻聚于/子為類聚復卦隂爻羣于)¶
　(子為/羣分)全無把鼻而王弼矯枉槩以混沌施之但曰方¶
　曰物不立義疏致宋人憑臆無所捉摸以方為情曰¶
　情向以物為事曰事物又以方為理曰事理以物為形¶
<pb:KR1a0126_WYG_027-5a>¶
　曰物形(如程氏謂事有理物有/形事則有類形則有羣)又總以方為事理總¶
　以物為事物(如本義方謂事情所向/下又總云事物善惡)周章蔑略東投¶
　西驀而至于分聚則全不問何等為聚何等為分何¶
　故言及聚何故言及分朦朧冒昧迷悶不釋而近之¶
　言易者且援及康成樂記之註以方為行蟲行蟲識¶
　道理故稱方以物為植物植物不識道理故僅稱物¶
　且引楊慎以方為虸蚄張有復古編以虸蚄為子方¶
　作據嗟乎經學之晦蝕一至于此尚不痛自振拔而¶
<pb:KR1a0126_WYG_027-5b>¶
　動狃成説轇固不解亦獨何矣¶
是故剛柔相摩八卦相盪(或作蕩/義同)鼓之以雷霆潤之以¶
風雨日月運(姚信本作/違形誤)行一寒一暑乾道成男坤道成¶
女乾知大(王肅本/作泰)始坤作(虞翻姚信/本作化)成物乾以易知坤¶
以簡能易則易知簡則易從易知則有親易從則有功¶
有親則可久有功則可大可久則賢人之徳可大則賢¶
人之業易簡而天下之理得矣天下之理得而(馬融王/肅本而)¶
(下皆有/易字)成位乎其中矣¶
<pb:KR1a0126_WYG_027-6a>¶
　剛柔相摩即推隂推陽也摩者推也(兩物相/推為摩)八卦相¶
　盪從八卦之已重者而移易之盪者移也(如移舟為/盪舟可見)¶
　此時隂陽已成故稱剛柔畫卦已成故稱八卦夫震¶
　艮巽兑即雷霆風雨也坎離即日月也今乃以推移¶
　摩盪之法而鼔之潤之運行之以此推彼以彼推此¶
　一往一来如寒暑然而總要之于乾坤之成列(成男/成女)¶
　(即成/列也)故曰乾坤成列而易立乎其中矣夫乾坤成列¶
　則止一知能祇一易簡而萬事萬化皆從此出其有¶
<pb:KR1a0126_WYG_027-6b>¶
　體有用如此(乾知為知坤作為能大始即資始其云/大者以八卦始乾坤而坤又始于乾也)¶
　(何氏曰易知則不逺人以為道故有/親易從則聖人夫婦皆能故有功)聖人以徳業配¶
　久大而成六位(見乾/𫝊)以守寶位(見下/繫)參天兩地豈外¶
　是焉(本義分章句以此/上為第一章非是)¶
聖人設卦觀象繫辭焉而明吉凶(虞氏本有悔/吝二字誤)剛柔相¶
推而生變化¶
　夫所謂類聚羣分而生吉凶者繫辭也前未明言繫¶
　辭故此以繫辭直揭之所謂成形成象而見變化者¶
<pb:KR1a0126_WYG_027-7a>¶
　即推易也前未明言推易故此以推易特指示之盖¶
　三易之法文王倡之惟夫子能知之然不欲明言但¶
　以隠微相㑹悟如雜卦明有轉易然閟不一及序卦¶
　補言對易然若不解對易者可騐也設者倡施也已¶
　成之卦文不再畫而乃曰設卦則明明以推易為文¶
　所設矣設推易之卦觀其象而繫以辭吉凶之生生¶
　以此矣天地即剛柔推剛柔為辭而變化見此即變¶
　化矣仲長統傳曰雖周物之智不能研其推變以推¶
<pb:KR1a0126_WYG_027-7b>¶
　能變化故以推變合言此皆善解處(按李鼎祚謂文/王觀六十四卦)¶
　(三百八十四爻之象而系屬其/辭則爻辭皆指文王與史記同)¶
　嘗集徐仲山許講推易之法其子東謂説經必有據¶
　向疑輔嗣説易啟宋人杜撰之習以少據也推易何¶
　據耶仲山厯引焦贑虞翻侯果蜀才九家易諸家以¶
　示之時方説上繫東誦類聚羣分語曰得之矣仲山¶
　曰未也試訖誦之至此二語仲山故朗聲以和其誦¶
　曰何如東拜曰聖人明指之而世不察何也此見康¶
<pb:KR1a0126_WYG_027-8a>¶
　熙丁夘𫝊是齋録¶
是故吉凶者失得之象也悔吝者憂虞之象也變化者進¶
退之象也剛柔者晝夜之象也(虞本作晝夜/者剛柔之象)六爻之動三¶
極之道也是故君子所居而安者易之序(虞本/作象)也所樂¶
(虞本李氏易/解俱作變)而玩者爻之辭也是故君子居則觀其象¶
而玩其辭動則觀其變而玩其占是以自天祐之吉无¶
不利(元吳澄本刪/是以下十字)¶
　從吉凶變化而申言之悔吝與吉凶為類剛柔為變¶
<pb:KR1a0126_WYG_027-8b>¶
　化所推此總卦爻辭也若獨言爻辭則六位具而三¶
　才備焉(陸績曰初二下極三四中極五上上極何氏/訂詀曰三極者天地人也六爻初二為地三)¶
　(四為人五上為天三爻/一為地二為人三為天)故以此為筮揲所始則静用¶
　所次之卦辭動用所占之爻辭(居止也安也即静也/樂者動也論語曰知)¶
　(者樂又曰知者動可驗序次也即居次之義居玩卦/之次而又曰玩辭則知玩卦辭也動玩爻之辭而又)¶
　(曰玩占則知玩/所占之爻辭也)¶
彖者言乎象者也爻者言乎變者也吉凶者言乎其失¶
得也悔吝者言乎其小疵也无咎者善補過也是故列¶
<pb:KR1a0126_WYG_027-9a>¶
貴賤者存乎位齊小大者存乎卦辨吉凶者存乎辭¶
　而彖辭爻辭因之以分故第以吉凶言(不及/變化)而悔吝¶
　无咎皆可類見盖卦有卑髙大小之位(見/前)著為推易¶
　而總存之于辯吉凶之繋辭則所謂類聚羣分而吉¶
　凶生所謂繫辭焉而明吉凶者如是其三致意也¶
憂悔吝者存乎介震无咎者存乎悔是故卦有小大辭¶
有險易辭也者各指其所之¶
　若夫前所云憂悔吝者祇存乎介介者吉凶之間也¶
<pb:KR1a0126_WYG_027-9b>¶
　震无咎者祇存乎悔震者厲也悔者變也(見乾/卦)但從¶
　吉凶之辨推暨之而于此為辭者(指上言乎其/失得諸語)即于¶
　此為占(存乎介/諸語)雖卦辭爻辭各有小大險易而辭各¶
　指之其以辭為占如此¶
易與天地準故能彌綸天地(陸徳明/本作下)之道仰以觀于天¶
文俯以察于地理是故知幽明之故原始反(鄭氏虞氏/李鼎祚本)¶
(俱作/及)終故知死生之説精氣為物㳺魂為變是故知鬼¶
神之情状¶
<pb:KR1a0126_WYG_027-10a>¶
　是何也則以易本乾坤而天地之道皆彌綸其中焉¶
　(彌滿也説文云開弓也謂弓開則滿也王肅云綸者/纒裹也統之為包絡之義故虞翻曰易在天下包絡)¶
　(萬/物)故仰觀俯察則乾坤成列而隂陽以分(幽明即/隂陽)乃¶
　推其隂陽之初聚者曰原始(九家易曰隂陽/交合物之始也)隂陽之¶
　既分者曰反終(九家易曰隂陽/分離物之終也)原始則隂精陽氣聚¶
　而為物(王弼曰精氣絪緼聚而成物亦以聚/言又朱漢上曰氣聚為精精聚為物)反終則¶
　魂升魄降散而為變(㳺散即推移皆指卦言故京房/易有㳺魂歸魄之卦雖説與推)¶
　(易不同然其為卦則一也又鄭康成以精氣為七八/㳺魂為九六七八木火之數九六金水之數木火用)¶
<pb:KR1a0126_WYG_027-10b>¶
　(事則物生故曰精氣為物金水用事則物變故曰㳺/魂為變雖其理有之然與詞義不合若後魏正光厯)¶
　(推四正卦術焦延夀用卦氣值/日皆術數别學與易無與矣)凡隂幽陽明始生終¶
　死鬼歸神伸之説由推易以為彖象而玩辭玩占厯¶
　厯知之(物即方物舉物而方在其中/變即變化舉變而化在其中)¶
與天地相似故不違知周乎萬物而道(鄭𤣥本/作導)濟天下¶
故不過旁行而不流(京房本/作留)樂天知命故不憂安土敦¶
乎仁故能愛範圍(馬融王肅本作/犯違猶裁成也)天地之化而不過曲¶
成萬物而不遺通乎晝夜之道而知故神无方而易无¶
<pb:KR1a0126_WYG_027-11a>¶
體¶
　以此參天地周萬物雖行權反正旁行側見而未嘗¶
　流失在天為樂天在地為安土是天地為我範圍萬¶
　物于以曲成通于寒暑運行晝夜往來之道而厯見¶
　其知者也然則方以類聚而分之則無方物以體分¶
　而易之則無體屈平曰聖人不凝滯于物而能與世¶
　推移无方无體雖物也何凝滯焉(前以分屬物而此/曰精氣為物以聚)¶
　(言前以聚屬方而此曰方无體反/以分言此皆互言之以見變化處)¶
<pb:KR1a0126_WYG_027-11b>¶
一隂一陽之謂道繼之者善也成之者性也仁者見之¶
謂之仁知者見之謂之知百姓日用而不知故君子之¶
道鮮(鄭氏本/作尠)矣顯諸仁藏(鄭氏本作/臧云善也)諸用鼔萬物而¶
不與聖人同憂盛徳大業至矣哉富有之謂大業日新¶
之謂盛徳生生之謂易成(古蜀本/作盛)象之謂乾效(陸徳明/本作爻)¶
(蜀才本/作効)法之謂坤極數知來之謂占通變之謂事隂陽¶
不測之謂神¶
　夫物與方即隂陽也隂陽即道也向所謂由易簡以¶
<pb:KR1a0126_WYG_027-12a>¶
　推知能而盛徳大業皆由此出者以為繼道者善也¶
　乾元坤元皆善長也(乾健坤順皆隂陽/之徳故可以善言)繼善而成之¶
　者性也成已成物皆性生也(此性單指人言故可兼/成已成物性成于善故)¶
　(孟子謂/性善)然且得陽之性者曰仁得隂之性者曰知仁¶
　見則謂仁知見則謂知隨其見于人者而稱之彼百¶
　姓日用何嘗非道特不知故道鮮耳(知字應上知幽/明以下數知字)¶
　有如仁顯乎外而用蔵乎内震動萬物而不假聖人¶
　憂世之憂此正向所謂盛徳大業而各得其至者有¶
<pb:KR1a0126_WYG_027-12b>¶
　如是也然則由盛大以見推易而屬辭應占變化不¶
　測夫豈無所謂而云然者乎生生推易之法效法者¶
　呈其法也(韻㑹曰效呈也進也韓信𫝊願/效愚忠唐書持衆美而效之)陽之變隂¶
　從坤始故推移轉變其法首于坤見之而後推極其¶
　三百六十四爻之數以為彰往察來占卜之事吉凶¶
　變化皆本于易¶
夫易廣矣大矣以言乎逺則不禦以言乎邇則静而正¶
以言乎天地之間則備矣夫乾其静也専(陸績本/作虫)其動¶
<pb:KR1a0126_WYG_027-13a>¶
也直是以大生焉夫坤其静也翕其動也闢是以廣生¶
焉廣大配天地變通配四時隂陽之義配日月易簡之¶
善配至徳¶
　則何其廣大也是乾坤之大生廣生推遷不窮者即¶
　天地也即四時日月也即至徳也(大生廣生即生生/之謂易所謂推易)¶
　(之/法)¶
子曰易其至矣乎(吳澄本以此句割系/至徳下刪子曰二字)夫易聖人所以¶
崇徳而廣業也知崇禮(蜀才本/作體)卑(或作/俾)崇效天卑法地¶
<pb:KR1a0126_WYG_027-13b>¶
天地設位而易行乎其中矣成性存存道義之門¶
　是故盛徳大業斷自乾坤成列始(成性即成之者性/性善在中此隂陽)¶
　(道義之/門户也)¶
聖人有以見天下之賾而擬諸其形容象其物宜是故¶
謂之象聖人有以見天下之動而觀其㑹通以行其典¶
禮繫辭焉以斷其吉凶是故謂之爻(易學四同以此五/十六字與後重出)¶
(刪/去)¶
　然後以六十四卦三百八十四畫之賾且動者為彖¶
<pb:KR1a0126_WYG_027-14a>¶
　為爻(彖者言乎象者也故象即/彖也羲為爻畫文為爻辭)就物之形象(物即隂/陽説見)¶
　(前以各有所宜曰物宜形容/即形象所云成形成象也)推移(㑹/通)立法(典禮即法/也立法説)¶
　(見/前)而于焉屬辭所謂類聚羣分而吉凶明者既明之¶
　可斷之也此繫辭也此又致意也¶
言天下之至&KR0296;而不可惡(荀爽本作/亞云次也)也言天下之至動¶
(鄭氏虞氏本俱作頤鄭云當作動/虞氏云動舊誤作賾九家易作&KR0125;)而不可亂也擬之而¶
後言議(諸家及鄭氏/本俱作儀)之而後動擬議以成其變化(易學/四同)¶
(移此三十五字置後極/天下之賾者上不通)¶
<pb:KR1a0126_WYG_027-14b>¶
　繋辭者言也乃其所言有善(繼之/者善)無惡(鄭康成註/作烏落反)則¶
　不可惡静正不禦(見/前)則不可亂擬議推移而變化成¶
　焉所謂剛柔相推以生變化者既生之當成之也此¶
　推易也此又致意也¶
鳴鶴在隂其子和之我有好爵吾與爾靡(古一作縻/京房作劘)之¶
子曰君子居其室出其言善則千里之外應之況其邇¶
者乎居其室出其言不善則千里之外違之況其邇者¶
乎言出乎身加乎民行發乎邇見乎逺言行君子之樞¶
<pb:KR1a0126_WYG_027-15a>¶
機樞機之發榮辱之主也言行君子之所以動天地也¶
可不慎乎¶
　此下七節本文言傳文而脱誤于此者(吳澄本竟/刪此七節)¶
同人先號咷而後笑子曰君子之道或出或處或黙或¶
語二人同心其利斷金同心之言其臭如蘭(漢晉諸家/易皆以諸)¶
(所賛屬互卦言如中孚互艮震震為言行又艮為門故/曰樞震為動故曰機此則同人互乾巽乾為金巽為利)¶
(又巽為草木為臭後謙與節皆有互震故有徳言禮言/及言語為階語按之良是  後漢郎顗疏奏臣願陛下)¶
(發揚乾剛援引賢能勤求機衡之寄以獲斷金之利此/以二人指君臣言與文言斷節取義正同漢人易傳與)¶
<pb:KR1a0126_WYG_027-15b>¶
(韓嬰詩𫝊/皆倣此體)¶
初六藉用白茅无咎子曰苟錯諸地而可矣藉之用茅¶
何咎之有慎之至也夫茅之為物薄而用可重也慎(一/作)¶
(順/)斯術也以往其无所失矣¶
勞謙君子有終吉子曰勞而不伐有功而不徳(鄭氏本/作置云)¶
(當作/誌)厚之至也語以其功下人者也徳言盛禮言恭謙¶
也者致恭以存其位者也¶
亢龍有悔子曰貴而无位髙而无民賢人在下位而无¶
<pb:KR1a0126_WYG_027-16a>¶
輔是以動而有悔也¶
　此見乾卦文言傳¶
不出户庭无咎子曰亂之所生也則言語以為階(姚信/本作)¶
(機/)君不密則失臣臣不密則失身幾事不密則害成是¶
以君子慎宻而不出也¶
　虞仲翔以節本泰卦故坤為亂互震為言語乾坤為¶
　君臣此亦推易法¶
子曰作易者其知盜乎易曰負且乗致寇(古本作戎宋/衷謂戎誤)¶
<pb:KR1a0126_WYG_027-16b>¶
至負也者小人之事也乗也者君子之器也小人而乗¶
君子之器盜思奪之矣上慢下暴盜思伐之矣慢蔵誨¶
(虞氏本作悔/云坎心為悔)盜冶(鄭氏及諸家本作/野太平廣記作蠱)容誨淫易曰負且¶
乗致寇至盜之招也¶
　¶
　¶
　¶
　仲氏易卷二十七¶
